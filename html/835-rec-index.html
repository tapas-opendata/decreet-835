<!-- 
<h1>Рекомендації для оприлюднення наборів відкритих даних</h1> 

url: https://data.gov.ua/pages/835-rec-index
-->

<p style="margin-bottom: 25px">Необхідним кроком на шляху підвищення якості відкритих даних є впровадження єдиних підходів до оприлюднення наборів. Державне агентство з питань електронного урядування України за підтримки проекту <a href="http://tapas.org.ua/">“Прозорість та підзвітність у державному управлінні та послугах”</a> розробило рекомендації для публікації 14 наборів відкритих даних із розділу “Усі розпорядники” Переліку, затвердженого <a href="https://zakon0.rada.gov.ua/laws/show/835-2015-%D0%BF">Постановою КМУ №835</a>.</p>

<h2 style="margin-bottom: 15px; margin-top: 50px;">Структура рекомендацій</h2>

<p style="margin-bottom: 25px">Для кожного набору рекомендації включають 4 розділи: “Коротка довідка”, “Огляд нормативно-правової бази”, “Підготовка даних та структура набору”, “Оформлення паспортів наборів та ресурсів”. Розділ <strong>“Коротка довідка”</strong> — це узагальнені структуровані дані про набір даних. Розділ <strong>“Огляд нормативно-правової бази”</strong> містить аналіз законодавства стосовно створення, збору, зберігання, використання й поширення даних. Розділ<strong> “Підготовка даних та структура набору”</strong> — це покрокова інструкція з підготовки, оприлюднення й оновленовлення набору. Він містить структури та посилання на шаблони таблиць. Розділ <strong>“Оформлення паспортів наборів та ресурсів”</strong> включає приклади заповнення паспортів наборів і ресурсів на Єдиному державному веб-порталі відкритих даних.</p>


<h2 style="margin-bottom: 15px; margin-top: 50px;">Як читати структуру таблиць</h2>

<p style="margin-bottom: 25px">Структура таблиці — це ключова частина рекомендацій. Вона описує кожну колонку вихідної таблиці в розрізі п’яти атрибутів: назва (name), заголовок (title), опис (description), тип даних (datatype) й вимога заповнення (required). <strong>name</strong> — це машиночитана назва колонки в вихідній таблиці. <strong>title</strong> — стислий людиночитаний заголовок колонки. <strong>description</strong> — опис значень у колонці й інструкції стосовно її заповнення. <strong>datatype</strong> — тип даних колонки. Він приблизно відповідає формату в електронних таблицях Microsoft Excel, LibreOffice Calc і Google Таблицях. Тип даних найбільш загально визначає, які значення можуть бути внесені до комірок, наприклад, рядки тексту, дати, числа, посилання тощо (див. таблицю 1). <strong>required</strong> — це вимога заповнення. Якщо зазначено “<em>Хибність (false)”</em>, то колонка може містити відсутні значення (пропуски). Як правило, вони позначаються “null”. У протилежному випадку, кожна комірка має бути заповненою й містити конкретне значення.</p>

<p style="margin-bottom: 10px; text-align: center;"><strong>Таблиця 1 — Типи даних, що використовуються в рекомендаціях</strong></p>

<table style="margin-bottom: 30px">
  <tr>
   <td><strong>Назва</strong>
   </td>
   <td><strong>Призначення</strong>
   </td>
   <td><strong>Приклад значення</strong>
   </td>
  </tr>
  <tr>
   <td>string
   </td>
   <td>Запис рядків тексту
   </td>
   <td>ДП “Інфоресурс”
   </td>
  </tr>
  <tr>
   <td>date
   </td>
   <td>Запис дат
   </td>
   <td>2019-04-21
   </td>
  </tr>
  <tr>
   <td>integer
   </td>
   <td>Запис цілих чисел
   </td>
   <td>42
   </td>
  </tr>
  <tr>
   <td>decimal
   </td>
   <td>Запис десяткових дробів
   </td>
   <td>42.5
   </td>
  </tr>
  <tr>
   <td>anyURI
   </td>
   <td>Запис посилань на ресурси в мережі Інтернет
   </td>
   <td>https://www.example.gov.ua/
   </td>
  </tr>
</table>

<p style="margin-bottom: 25px">Структуру необхідно додати до набору у відкритому машиночитаному формті: CSV, JSON, XML, RDF/XML тощо. Також її можна автоматично згенерувати (меню “Керування” на сторінці набору) або власноруч заповнити на порталі відкритих даних (вкладка “Словник даних” з меню “Керування” на сторінці ресурсу).</p>

<h2 style="margin-bottom: 15px; margin-top: 50px;">Зміст</h2>

<ol style="margin-left: 30px">
<li style="margin-bottom: 10px;"><a href="https://data.gov.ua/pages/835-rec-reference-book">Довідник підприємств, установ (закладів) та організацій розпорядника інформації та організацій, що належать до сфери його управління, у тому числі їх ідентифікаційних кодів, офіційних веб-сайтів, адрес електронної пошти, телефонів та адрес</a>
<li style="margin-bottom: 10px;"><a href="https://data.gov.ua/pages/835-rec-org-structure">Інформація про організаційну структуру розпорядника інформації</a>
<li style="margin-bottom: 10px;"><a href="https://data.gov.ua/pages/835-rec-normatives">Нормативи, що затверджуються та підлягають оприлюдненню відповідно до закону розпорядником інформації</a>
<li style="margin-bottom: 10px;"><a href="https://data.gov.ua/pages/835-rec-list-of-standards">Переліки національних стандартів, відповідність яким надає презумпцію відповідності продукції, пов’язаних з нею процесів або методів виробництва чи інших об'єктів вимогам технічних регламентів</a>
<li style="margin-bottom: 10px;"><a href="https://data.gov.ua/pages/835-rec-reports">Звіти, в тому числі щодо задоволення запитів на інформацію</a>
<li style="margin-bottom: 10px;"><a href="https://data.gov.ua/pages/835-rec-public-info-system">Інформація про систему обліку, види інформації, яка зберігається розпорядником</a>
<li style="margin-bottom: 10px;"><a href="https://data.gov.ua/pages/835-rec-register-of-datasets">Реєстр наборів даних, що перебувають у володінні розпорядника інформації</a>
<li style="margin-bottom: 10px;"><a href="https://data.gov.ua/pages/835-rec-administrative-data">Адміністративні дані, в значенні Закону України “Про державну статистику”, що збираються (обробляються) та підлягають оприлюдненню відповідно до вимог закону, розпорядником інформації</a>
<li style="margin-bottom: 10px;"><a href="https://data.gov.ua/pages/835-rec-legislation">Нормативно-правові акти, акти індивідуальної дії (крім внутрішньоорганізаційних), прийняті розпорядником інформації, проекти нормативно-правових актів, проекти рішень, що підлягають обговоренню, інформація, визначена законодавством про засади регуляторної політики</a>
<li style="margin-bottom: 10px;">Інформація про нормативно-правові засади діяльності
<li style="margin-bottom: 10px;"><a href="https://data.gov.ua/pages/835-rec-financial-reporting">Фінансова звітність суб’єктів господарювання державного та комунального сектору економіки</a>
<li style="margin-bottom: 10px;"><a href="https://data.gov.ua/pages/835-rec-list-of-regulatory-acts">Переліки регуляторних актів із зазначенням дати набрання чинності, строку проведення базового, повторного та періодичного відстеження їх результативності та інформації про місце їх оприлюднення</a>
<li style="margin-bottom: 10px;"><a href="https://data.gov.ua/pages/835-rec-implementation-of-financial-plan">Річні зведені основні фінансові показники виконання фінансових планів підприємств державного та комунального секторів економіки</a>
<li style="margin-bottom: 10px;"><a href="https://data.gov.ua/pages/835-rec-regulatory-policy-planning">План діяльності з підготовки проектів регуляторних актів із зазначенням видів і назв проектів, цілей їх прийняття, строків підготовки проектів, найменування органів та підрозділів, відповідальних за розроблення проектів регуляторних актів, дату їх внесення на розгляд регуляторного органу та посилання на місце оприлюднення</a>
<li style="margin-bottom: 10px;"><a href="https://data.gov.ua/pages/835-rec-ita">Інформація щодо отриманого майна (обладнання, програмного забезпечення) в рамках міжнародної технічної допомоги</a>
<li style="margin-bottom: 10px;"><a href="https://data.gov.ua/pages/835-rec-standards-reusage">Перевикористання стандартів (для розробників)</a>
</li>
</ol>