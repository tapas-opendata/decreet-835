<!--
<h1>Адміністративні дані, в значенні Закону України “Про державну статистику”, що збираються (обробляються) та підлягають оприлюдненню відповідно до вимог закону, розпорядником інформації</h1>

url: https://data.gov.ua/pages/835-rec-administrative-data
-->


<h2 style="margin-bottom: 15px; margin-top: 50px;">1. Коротка довідка</h2>



<table style="margin-bottom: 30px">
  <tr>
   <td><strong>Критерій</strong>
   </td>
   <td><strong>Характеристика</strong>
   </td>
  </tr>
  <tr>
   <td>Нормативно-правові акти, які визначають створення, збір, зберігання, використання й поширення даних
   </td>
   <td><a href="https://zakon.rada.gov.ua/laws/show/2614-12">Закон України “Про державну статистику”</a>, інші нормативно-правові акти, що визначають виконання розпорядниками адміністративних функцій
   </td>
  </tr>
  <tr>
   <td>Розпорядники даних
   </td>
   <td>Всі розпорядники
   </td>
  </tr>
  <tr>
   <td>Інформація, що створюється, збирається, зберігається й поширюється
   </td>
   <td>Адміністративні дані створюються, збираються, зберігаються та використовуються відповідно до покладених на розпорядників адміністративних функцій. Вони включають звітність (у тому числі бюджетну, фінансову), реєстри, паспорти, переліки, баланси тощо.
   </td>
  </tr>
  <tr>
   <td>Спосіб оновлення
   </td>
   <td>Внесення будь-яких змін до адміністративних даних
   </td>
  </tr>
  <tr>
   <td>Тип даних
   </td>
   <td>Структуровані
   </td>
  </tr>
  <tr>
   <td>Формат даних
   </td>
   <td>Будь-який формат структурованих даних
   </td>
  </tr>
</table>


<h2 style="margin-bottom: 15px; margin-top: 50px;">2. Огляд нормативно-правової бази</h2>


<p style="margin-bottom: 25px">Адміністративні дані — це дані отримані на підставі спостережень, проведених державними органами, органами місцевого самоврядування та іншими юридичними особами під час виконання адміністративних обов'язків та завдань, віднесених до їх компетенції (стаття 1 <a href="https://zakon.rada.gov.ua/laws/show/2614-12">Закон України “Про державну статистику”</a>). Найбільш поширеними типами адміністративних даних є звітність (у тому числі бюджетна, фінансова), реєстри, паспорти, переліки, баланси тощо.</p>

<p style="margin-bottom: 25px">Термін “адміністративні дані” змістовно перетинається з терміном “публічна інформація”. Однак, вони не є повністю тотожними. Наприклад, до адміністративних даних не належать нормативно-правові акти, інформація, що носить внутрішньо-організаційний характер (вакансії, правила внутрішнього трудового розпорядку тощо). Термін “адміністративні дані” майже не використовується розпорядниками, але є поширеним у статистиці. Наприклад, <a href="http://www.ukrstat.gov.ua/">методології державних статистичних спостережень</a> містять посилання на форми звітності, реєстри органів влади, що слугують для отримання даних. Наприклад, форми звітності №76-рвк, №83-рвк, №ЗВ-1, №1-ДБШ належать до адміністративних даних Міністерства освіти і науки України. Вони використовуються для підготовки інформації про діяльність загальноосвітніх навчальних закладів (див. детальніше <a href="http://www.ukrstat.gov.ua/metod_polog/metod_doc/2015/377/mp_osvita.zip">Методологічні положення зі статистики освіти, затверджені наказом Держкомстату від 09.11.2011 №288 (зі змінами)</a>). Адміністративні дані можуть включати конфіденційну інформацію (стаття 1, 21 — 22 <a href="https://zakon.rada.gov.ua/laws/show/2614-12">Закону України “Про державну статистику”</a>). У такому разі розпорядники зобов’язані знеособити дані. </p>

<p style="margin-bottom: 25px">Щоб уникнути дублювання інформації, до цього набору не рекомендовано включати фінансову та бюджетну звітність, звітність, передбачену <a href="https://zakon.rada.gov.ua/laws/show/922-19">Законом України “Про публічні закупівлі”</a>, <a href="https://zakon.rada.gov.ua/laws/show/1160-15">Законом України “Про засади державної регуляторної політики у сфері господарської діяльності”</a>, інші набори, визначені в Переліку, затвердженому Постановою КМУ №835 (зі змінами).</p>

<h2 style="margin-bottom: 15px; margin-top: 50px;">3. Підготовка даних та структура набору</h2>


<p style="margin-bottom: 25px">Для підготовки набору відповідальна особа має визначити, які адміністративні дані перебувають у розпорядника. Необхідно проаналізувати інформацію, що міститься в системі обліку публічної інформації, результати аудиту даних (за наявності), статистику інформаційних запитів, профільну законодавчу базу. За результатами аналізу формується перелік ресурсів для подальшої підготовки.</p>

<p style="margin-bottom: 25px">На наступному етапі необхідно підготувати визначені ресурси до оприлюднення у форматі відкритих даних. Для цього можна скористатися <a href="https://data.gov.ua/pages/metodychni-rekomendatsii">методичними рекомендаціями</a>, що створені Державним агентством з питань електронного урядування України із залученням експертів програми “Прозорість та підзвітність у державному управлінні та послугах”. Варто зважати на те, що найбільш цінними є первинні (неагреговані) дані у форматах електронних таблиць (XLSX, ODS) або відкритих машиночитаних форматах (CSV, XML, JSON).</p>

<p style="margin-bottom: 25px">Довільний приклад оприлюднення адміністративних даних розглянутий у підрозділі 8.4. </p>

<p style="margin-bottom: 25px">Наприклад, до адміністративних даних Національної служби здоров’я України належать дані про суб’єктів надання первинної медико-санітарної допомоги, виплати закладам за договорами урядової програми реімбурсації “Доступні ліки” тощо. Для оприлюднення набору обраний формат CSV, у якому здійснюється експорт даних з інформаційних систем розпорядника.</p>

<h2 style="margin-bottom: 15px; margin-top: 50px;">4. Оформлення паспортів наборів та ресурсів</h2>


<p style="margin-bottom: 25px">Назва набору має відповідати Постанові КМУ № 835 (зі змінами). Однак, для лаконічності рекомендовано її скорочувати — “Адміністративні дані, що збираються (обробляються) та підлягають оприлюдненню”. Назва набору може також містити назву розпорядника інформації, наприклад, “Адміністративні дані, що збираються (обробляються) та підлягають оприлюдненню Національною службою здоров’я України”. Приклад заповнення паспорта набору наведений у таблиці 1.</p>

<p style="margin-bottom: 10px; text-align: center;"><strong>Таблиця 1 — Приклад паспорта набору даних на data.gov.ua</strong></p>


<table style="margin-bottom: 30px">
  <tr>
   <td><strong>Назва поля</strong>
   </td>
   <td><strong>Приклад заповнення</strong>
   </td>
  </tr>
  <tr>
   <td>Назва набору
   </td>
   <td>Адміністративні дані, що збираються (обробляються) та підлягають оприлюдненню Національною службою здоров’я України
   </td>
  </tr>
  <tr>
   <td>Відомості про мову інформації, яка міститься у наборі
   </td>
   <td>Українська
   </td>
  </tr>
  <tr>
   <td>Частота оновлення
   </td>
   <td>Щомісяця
   </td>
  </tr>
  <tr>
   <td>Опис
   </td>
   <td>Набір містить адміністративні дані, що збираються (обробляються) та підлягають оприлюдненню Національною службою здоров’я України. Зокрема, дані про суб’єктів надання первинної медико-санітарної допомоги (ресурс HealthCareOrganizations), виплати медичним закладам за договорами (ресурс Spending).
   </td>
  </tr>
  <tr>
   <td>Підстава та призначення збору інформації
   </td>
   <td>Закон України “Про державні фінансові гарантії медичного обслуговування населення”, Закон України "Про внесення змін до деяких законодавчих актів України щодо удосконалення законодавства з питань діяльності закладів охорони здоров’я", Постанова КМУ “Про утворення Національної служби здоров’я України” від 27.01.2017 р. № 1101
   </td>
  </tr>
  <tr>
   <td>Ключові слова
   </td>
   <td>адміністративні дані, здоров’я, охорона здоров’я, первинна ланка, лікарні, e-heath, виплати, медико-санітарна допомога
   </td>
  </tr>
  <tr>
   <td>Відповідальна особа
   </td>
   <td>Симоненко Олена Петрівна
   </td>
  </tr>
  <tr>
   <td>Адреса електронної пошти відповідальної особи
   </td>
   <td>o.symonenko@example.gov.ua
   </td>
  </tr>
</table>


<p style="margin-bottom: 25px">Приклади заповнення паспортів ресурсів наведені в таблицях 2 — 3.</p>

<p style="margin-bottom: 10px; text-align: center;"><strong>Таблиця 2 — Приклад паспорта ресурсу HealthCareOrganizations</strong></p>


<table style="margin-bottom: 30px">
  <tr>
   <td><strong>Назва поля</strong>
   </td>
   <td><strong>Приклад заповнення</strong>
   </td>
  </tr>
  <tr>
   <td>Назва ресурсу
   </td>
   <td>HealthCareOrganizations
   </td>
  </tr>
  <tr>
   <td>Опис
   </td>
   <td>Ресурс містить коди ЄДРПОУ, назви, адреси суб’єктів первинної надання первинної медико-санітарної допомоги, інформацію чинний договір із НСЗУ, медичних працівників та інші дані.
   </td>
  </tr>
  <tr>
   <td>Формат
   </td>
   <td>CSV
   </td>
  </tr>
</table>


<p style="margin-bottom: 10px; text-align: center;"><strong>Таблиця 3 — Приклад паспорта ресурсу Spending</strong></p>


<table style="margin-bottom: 30px">
  <tr>
   <td><strong>Назва поля</strong>
   </td>
   <td><strong>Приклад заповнення</strong>
   </td>
  </tr>
  <tr>
   <td>Назва ресурсу
   </td>
   <td>Spending
   </td>
  </tr>
  <tr>
   <td>Опис
   </td>
   <td>Ресурс містить інформацію про виплати закладам охорони здоров'я, які надають первинну медичну допомогу. Зокрема, коди ЄДРПОУ, назви закладів, дати та суму виплат.
   </td>
  </tr>
  <tr>
   <td>Формат
   </td>
   <td>CSV
   </td>
  </tr>
</table>

