<!--
<h1>Звіти, в тому числі щодо задоволення запитів на інформацію</h1>

url: https://data.gov.ua/pages/835-rec-reports
-->


<h2 style="margin-bottom: 15px; margin-top: 50px;">1. Коротка довідка</h2>



<table style="margin-bottom: 30px">
  <tr>
   <td><strong>Критерій</strong>
   </td>
   <td><strong>Характеристика</strong>
   </td>
  </tr>
  <tr>
   <td>Нормативно-правові акти, які визначають створення, збір, зберігання, використання й поширення даних
   </td>
   <td><a href="https://zakon.rada.gov.ua/laws/show/2939-17">Закон України “Про доступ до публічної інформації”</a>, <a href="https://zakon.rada.gov.ua/laws/show/889-19">Закон України “Про державну службу”</a>, <a href="https://zakon.rada.gov.ua/rada/show/v1024217-98">ДК 010-98. Державний класифікатор управлінської документації</a>, інші нормативно-правові акти, що визначають питання звітування розпорядників
   </td>
  </tr>
  <tr>
   <td>Розпорядники даних
   </td>
   <td>Всі розпорядники публічної інформації
   </td>
  </tr>
  <tr>
   <td>Інформація, що створюється, збирається, зберігається й поширюється
   </td>
   <td>Розпорядники готують та оприлюднюють звіти відповідно до покладених на них повноважень. Наприклад, звіти про виконання плану роботи/діяльності за певний період, звіти керівників органів виконавчої влади, звіти щодо задоволення запитів на інформацію та інші.
   </td>
  </tr>
  <tr>
   <td>Способи оновлення
   </td>
   <td>Оприлюднення нових звітів
   </td>
  </tr>
  <tr>
   <td>Частота оновлення інформації
   </td>
   <td>Планово відповідно до встановлених термінів звітування (щомісяця, щокварталу, кожного півріччя, щороку)
   </td>
  </tr>
  <tr>
   <td>Тип даних
   </td>
   <td>Текстовий
   </td>
  </tr>
  <tr>
   <td>Формати файлів
   </td>
   <td>Рекомендовані HTML, RTF, ODT, DOC, DOCX
   </td>
  </tr>
  <tr>
   <td>Примітка
   </td>
   <td>Перелік звітів належить до структурованих даних і оприлюднюється у форматах XLSX, ODS, CSV або у будь-яких інших форматах структурованих даних.
   </td>
  </tr>
</table>


<h2 style="margin-bottom: 15px; margin-top: 50px;">2. Огляд нормативно-правової бази</h2>


<p style="margin-bottom: 25px">Суб'єкти владних повноважень та інші розпорядники публічної інформації готують звіти відповідно до покладених на них повноважень. У <a href="https://zakon.rada.gov.ua/rada/show/v1024217-98">Державному класифікаторі управлінської документації ДК 010-98</a> визначений окремий клас для звітно-статистичної документації (код 06). Щоб уникнути дублювання інформації, до цього набору не рекомендовано включати фінансову та бюджетну звітність, звітність, передбачену <a href="https://zakon.rada.gov.ua/laws/show/922-19">Законом України “Про публічні закупівлі”</a> та <a href="https://zakon.rada.gov.ua/laws/show/1160-15">Законом України “Про засади державної регуляторної політики у сфері господарської діяльності”</a>. Їх оприлюднення регулюється іншими пунктами Положення, затвердженого Постановою КМУ №835 та профільним законодавством.</p>

<p style="margin-bottom: 25px">Найбільш універсальним типом звітів є звіти про виконання плану роботи/діяльності за квартал, півріччя, рік. Як правило, вони формуються всіма суб’єктами владних поважень. Центральні органи виконавчої влади можуть затверджувати плани звітування окремими розпорядчими документами, наприклад, <a href="https://zakon.rada.gov.ua/laws/show/v3242323-11">Наказ Міністерства юстиції України від 31.10.2011 №3242/5</a>. Також звітування може стосуватися окремих сфер діяльності органів влади. Наприклад, <a href="https://zakon.rada.gov.ua/laws/show/996-2010-%D0%BF">Постанова КМУ від 03.11.2010 р. № 996</a> передбачає оприлюднення звітів органів виконавчої влади про результати публічного громадського обговорення та електронних консультацій з громадськістю, <a href="https://zakon.rada.gov.ua/laws/show/2939-17">Закон України “Про доступ до публічної інформації”</a> — звітів щодо задоволення запитів на інформацію.</p>

<p style="margin-bottom: 25px">Суб’єкти господарювання державного та комунального секторів економіки зобов’язані оприлюднювати річні звіти наглядової ради (якщо вона створена) та керівників відповідно до статей 73, 78, 90 <a href="https://zakon.rada.gov.ua/laws/show/436-15">Господарського кодексу України</a>. Керівники органів виконавчої влади (крім міністрів), голови обласних і районних державних адміністрацій мають публікувати публічні звіти відповідно до <a href="https://zakon.rada.gov.ua/laws/show/889-19">Закону України “Про державну службу”</a> (стаття 45). </p>

<p style="margin-bottom: 25px"><a href="https://zakon.rada.gov.ua/laws/show/2939-17">Закон України “Про доступ до публічної інформації”</a> визначає місце й строки оприлюднення звітів (стаття 15 частина 2). Детальна структура звітів може може бути встановлена нормативно-правовими актами розпорядників, наприклад, <a href="https://zakon.rada.gov.ua/laws/show/z0561-12">Наказ Міністерства внутрішніх справ України від 27.03.2012 № 245</a>, <a href="https://zakon.rada.gov.ua/laws/show/z0105-18">Наказ Національного агентства України з питань виявлення, розшуку та управління активами, одержаними від корупційних та інших злочинів від 29.12.2017 № 249</a>. Деякі розпорядники оприлюднюють звіти в тестовому форматі з ілюстраціями, наприклад, <a href="https://minjust.gov.ua/zvit_zapit_info">Міністерство юстиції України</a>, <a href="https://www.kmu.gov.ua/ua/gromadskosti/dostup-do-publichnoyi-informaciyi/zviti-pro-nadhodzhennya-zapitiv">Секретаріат Кабінету Міністрів України</a>.</p>

<p style="margin-bottom: 25px">Питання документування, обігу, систематизації та зберігання звітів у діловодстві розпорядників визначені <a href="https://zakon.rada.gov.ua/laws/show/55-2018-%D0%BF">Постановою КМУ від 17.01.2018 р. № 55</a>, <a href="http://zakon.rada.gov.ua/laws/show/z0571-12">Наказом Міністерства юстиції України від 12.04.2012 № 578/5</a>, <a href="https://zakon.rada.gov.ua/laws/show/z0736-15">Наказом Міністерства юстиції України від 18.06.2015 № 1000/5</a> та іншими нормативно-правовими актами.</p>

<h2 style="margin-bottom: 15px; margin-top: 50px;">3. Підготовка даних та структура набору</h2>



<table style="margin-bottom: 30px">
  <tr>
   <td>Шаблон таблиці
   </td>
   <td><a href="https://github.com/tapas-opendata/decreet-835/raw/master/Reports/ListOfReports.xlsx">ListOfReports.xlsx</a>
   </td>
  </tr>
  <tr>
   <td>Приклад таблиці
   </td>
   <td><a href="https://github.com/tapas-opendata/decreet-835/raw/master/Reports/Example.xlsx">Example.xlsx</a>
   </td>
  </tr>
  <tr>
   <td>Структура (XLSX, CSV, JSON)
   </td>
   <td><a href="https://github.com/tapas-opendata/decreet-835/raw/master/Reports/Structure.xlsx">Structure.xlsx</a>, <a href="https://raw.githubusercontent.com/tapas-opendata/decreet-835/master/Reports/Structure.csv">Structure.csv</a>, <a href="https://raw.githubusercontent.com/tapas-opendata/decreet-835/master/Reports/Structure.json">Structure.json</a>
   </td>
  </tr>
</table>


<p style="margin-bottom: 25px">Як правило, розпорядники оприлюднюють звіти на веб-сайтах у текстових форматах RTF, ODT, DOC, DOCX, PDF, HTML тощо. Для того, щоб уникнути дублювання й підвищити якість набору, рекомендовано розміщувати на порталі перелік звітів — таблицю ListOfReports. Перелік необхідно вести в електронних таблицях Microsoft Excel, LibreOffice Calc, Google Таблицях за структурою, що наведена в таблиці 1. Кожним записом в таблиці ListOfReports є окремий звіт. Для кожного звіту обов’язково зазначається посилання на ресурс, оприлюднений в мережі Інтернет. Для оприлюднення переліку використовуються формати структурованих даних — XLSX, ODS, CSV. Електронні таблиці (XLSX, ODS) мають містити один аркуш. За таких умов CSV версія ресурсу сформується автоматично. </p>

<p style="margin-bottom: 25px">Оновлення даних відбувається у випадку затвердження або оприлюднення нових звітів. Рекомендовано оновлювати набір не рідше ніж один раз на квартал. Для оновлення можна перезавантажувати ресурс Reports або створювати новий ресурс із зазначенням періоду, за який зібрані звіти. Наприклад, назви переліків зі звітами за 2017 та 2018-й можуть мати назви ListOfReports-2017, ListOfReports-2018 відповідно.</p>

<p style="margin-bottom: 25px">Розпорядники також можуть завантажувати файли звітів на портал відкритих даних. Для цього необхідно розробити єдиний шаблон назв для ресурсів або архівувати всі документи в архів ZIP або 7ZIP. </p>

<p style="margin-bottom: 10px; text-align: center;"><strong>Таблиця 1 — Структура таблиці ListOfReports</strong></p>


<table style="margin-bottom: 30px">
  <tr>
   <td><strong>Назва колонки (name)</strong>
   </td>
   <td><strong>Заголовок колонки (title)</strong>
   </td>
   <td><strong>Опис значень (description)</strong>
   </td>
   <td><strong>Тип даних (datatype)</strong>
   </td>
   <td><strong>Вимога заповнення (required)</strong>
   </td>
  </tr>
  <tr>
   <td>identifier
   </td>
   <td>Ідентифікатор
   </td>
   <td>Номер або інший унікальний ідентифікатор звіту. Наприклад, z-2018-01.
   </td>
   <td>Текст (string)
   </td>
   <td>Істина (true)
   </td>
  </tr>
  <tr>
   <td>title
   </td>
   <td>Назва
   </td>
   <td>Повна назва звіту. Наприклад: Звіт про виконання плану роботи за I півріччя 2018 року.
   </td>
   <td>Текст (string)
   </td>
   <td>Істина (true)
   </td>
  </tr>
  <tr>
   <td>dateAccepted
   </td>
   <td>Дата затвердження
   </td>
   <td>Дата затвердження звіту видовником у форматі ISO 8601 (рррр-мм-дд). Наприклад: 2018-07-06. Якщо затвердження не передбачене, вказати null.
   </td>
   <td>Дата (date)
   </td>
   <td>Хибність (false)
   </td>
  </tr>
  <tr>
   <td>issued
   </td>
   <td>Дата оприлюднення
   </td>
   <td>Дата оприлюднення звіту в форматі ISO 8601 (рррр-мм-дд). Наприклад: 2018-07-06.
   </td>
   <td>Дата (date)
   </td>
   <td>Істина (true)
   </td>
  </tr>
  <tr>
   <td>type
   </td>
   <td>Тип
   </td>
   <td>Типи звітів визначають розпорядники відповідно до повноважень, зокрема, звіти керівників, звіти про діяльність, звіти щодо задоволення запитів на інформацію, інше. Наприклад: звіти про діяльність.
   </td>
   <td>Текст (string)
   </td>
   <td>Істина (true)
   </td>
  </tr>
  <tr>
   <td>url
   </td>
   <td>Посилання
   </td>
   <td>Посилання на звіт, оприлюднений в мережі Інтернет (URL). Посилання має починатися з http:// або https://. Наприклад: https://www.example.gov.ua/example/.
   </td>
   <td>Посилання (anyURI)
   </td>
   <td>Істина (true)
   </td>
  </tr>
  <tr>
   <td>creatorName
   </td>
   <td>Назва/Ім’я автора
   </td>
   <td>Прізвище, ім’я, по батькові посадової особи, назва структурного підрозділу або органу, що відповідальні за підготовку звіту. Наприклад: Департамент інформатизації.
   </td>
   <td>Текст (string)
   </td>
   <td>Істина (true)
   </td>
  </tr>
  <tr>
   <td>publisherName
   </td>
   <td>Назва видавника
   </td>
   <td>Повна назва видавника звіту. Наприклад: Міністерство охорони здоров’я України.
   </td>
   <td>Текст (string)
   </td>
   <td>Істина (true)
   </td>
  </tr>
  <tr>
   <td>publisherIdentifier
   </td>
   <td>Ідентифікатор видавника
   </td>
   <td>Якщо видавник є юридичною особою, вказати його код ЄДРПОУ. Наприклад: 01234567. У іншому випадку зазначити null.
   </td>
   <td>Текст (string)
   </td>
   <td>Хибність (false)
   </td>
  </tr>
</table>


<h2 style="margin-bottom: 15px; margin-top: 50px;">4. Оформлення паспортів наборів та ресурсів</h2>


<p style="margin-bottom: 25px">Назва набору має відповідати Постанові КМУ № 835 (зі змінами). Назва може включати назву розпорядника, наприклад, “Звіти, в тому числі щодо задоволення запитів на інформацію Головного територіального управління юстиції у місті Києві”. Приклад паспорта набору даних наведений у таблиці 2.</p>

<p style="margin-bottom: 10px; text-align: center;"><strong>Таблиця 2 — Приклад паспорта набору даних на data.gov.ua</strong></p>


<table style="margin-bottom: 30px">
  <tr>
   <td><strong>Назва поля</strong>
   </td>
   <td><strong>Приклад заповнення</strong>
   </td>
  </tr>
  <tr>
   <td>Назва набору
   </td>
   <td>Звіти, в тому числі щодо задоволення запитів на інформацію Головного територіального управління юстиції у місті Києві
   </td>
  </tr>
  <tr>
   <td>Відомості про мову інформації, яка міститься у наборі
   </td>
   <td>Українська
   </td>
  </tr>
  <tr>
   <td>Частота оновлення
   </td>
   <td>Щомісяця
   </td>
  </tr>
  <tr>
   <td>Опис
   </td>
   <td>Набір містить два ресурси. Ресурс ListOfReports — перелік звітів Головного територіального управління юстиції у місті Києві, включно з посиланнями на ресурси, що оприлюднені в мережі Інтернет. Ресурс Reports містить заархівовані файли звітів.
   </td>
  </tr>
  <tr>
   <td>Підстава та призначення збору інформації
   </td>
   <td>Закон України “Про доступ до публічної інформації”, Наказ Міністерства юстиції України “Про затвердження Положення про Головні територіальні управління юстиції Міністерства юстиції України в Автономній Республіці Крим, та областях, містах Києві та Севастополі” від 23.06.2011 року № 1707/5, Наказ Міністерства юстиції України від 31.10.2011 №3242/5
   </td>
  </tr>
  <tr>
   <td>Ключові слова
   </td>
   <td>звіт, звітність, запити, діяльність, юстиція, публічна інформація
   </td>
  </tr>
  <tr>
   <td>Відповідальна особа
   </td>
   <td>Симоненко Олена Петрівна
   </td>
  </tr>
  <tr>
   <td>Адреса електронної пошти відповідальної особи
   </td>
   <td>o.symonenko@example.gov.ua
   </td>
  </tr>
</table>


<p style="margin-bottom: 25px">Розпорядники можуть розділяти дані у ресурсах за перодами часу. Якщо кожного року створюється нова таблиця з переліком звітів, то назви ресурсів можуть мати такий вигляд: ListOfReports-2017, ListOfReports-2018, ListOfReports-2019. Аналогічно можна сформувати назви архівованих файлів звітів Reports-2017, Reports-2018, Reports-2019, або назви неархівованих однотипних звітів. Наприклад, якщо на порталі кожного місяця розміщуються звіти про задоволення запитів на публічну інформацію, то їх назви можуть мати наступний вигляд: PublicInfoReport-01-2019, PublicInfoReport-02-2019, PublicInfoReport-03-2019. Приклади заповнення паспортів ресурсів наведені у таблицях 5.3. — 5.4.</p>

<p style="margin-bottom: 10px; text-align: center;"><strong>Таблиця 3 — Приклад паспорта ресурсу ListOfReports</strong></p>


<table style="margin-bottom: 30px">
  <tr>
   <td><strong>Назва поля</strong>
   </td>
   <td><strong>Приклад заповнення</strong>
   </td>
  </tr>
  <tr>
   <td>Назва ресурсу
   </td>
   <td>ListOfReports
   </td>
  </tr>
  <tr>
   <td>Опис
   </td>
   <td>Таблиця містить ідентифікатори, назви, типи, дати оприлюднення, посилання на оприлюднені звіти в мережі Інтернет, інформацію про авторів та інше. Кожним записом в таблиці є окремий звіт.
   </td>
  </tr>
  <tr>
   <td>Формат
   </td>
   <td>XLSX
   </td>
  </tr>
</table>


<p style="margin-bottom: 10px; text-align: center;"><strong>Таблиця 4 — Приклад паспорта ресурсу Reports</strong></p>


<table style="margin-bottom: 30px">
  <tr>
   <td><strong>Назва поля</strong>
   </td>
   <td><strong>Приклад заповнення</strong>
   </td>
  </tr>
  <tr>
   <td>Назва ресурсу
   </td>
   <td>Reports
   </td>
  </tr>
  <tr>
   <td>Опис
   </td>
   <td>Ресурс містить архівовані тексти звітів.
   </td>
  </tr>
  <tr>
   <td>Формат
   </td>
   <td>XLSX
   </td>
  </tr>
</table>
